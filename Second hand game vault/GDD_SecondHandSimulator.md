# Game Design Document: SecondHand Simulator  
**Автор:** Ткаченко Олександр  
**Посилання на GitHub:** https://github.com/krutobok/GameDesignCourse_OleksandrTkachenko  

---

## 1. Загальне бачення (Vision Statement)
*SecondHand Simulator* — це симулятор повсякденного життя людини, яка заробляє на перепродажі речей із секонд-хенду.  
Гравець досліджує місто, шукає вигідні покупки, аналізує стан і цінність товарів, виставляє їх на продаж та планує свій час для отримання максимального прибутку.  
Гра поєднує спокійне дослідження, економічну стратегію та елементи менеджменту ресурсів.

---

## 2. Стовпи дизайну (Design Pillars)
1. **Економічна стратегія в повсякденності** — рішення гравця мають прямий вплив на прибуток і розвиток персонажа.  
2. **Реалістичний цикл часу** — кожен день має значення: речі старіють, оновлюються та зникають.  
3. **Прогрес і саморозвиток** — гравець розвиває інвентар, навички та ефективність своєї діяльності.  
4. **Затишна атмосфера міського побуту** — гра створює відчуття реальності через звуки, локації та рутину, яка приносить задоволення.

---

## 3. Основний ігровий цикл (Core Gameplay Loop)
1. **Пробудження вдома** – гравець починає новий день, отримує інформацію про стан своїх продажів і нові повідомлення.  
2. **Доставка речей на пошту** – відносить речі, які були продані під час ночі, щоб отримати гроші.  
3. **Відвідування секонд-хендів** – обирає, у які магазини піти, враховуючи відстань і час у грі.  
4. **Пошук і покупка товарів** – досліджує полиці, оцінює стан і цінність речей, купує найвигідніші варіанти.  
5. **Повернення додому** – завершує день, сортує знайдені речі, готує їх до продажу.  
6. **Виставлення товарів** – задає ціну для кожного предмета, зважаючи на стан, бренд і ринкову ціну.  
7. **Нічна симуляція продажів** – під час сну проходить моделювання продажів: залежно від ціни, частина речей продається, решта чекає наступних днів.  
8. **Новий день – новий асортимент** – починається новий ігровий день, і цикл повторюється.

## Ігрові механіки (Game Mechanics)

### Переміщення
- Вид: 2D, карта зверху (top-down). Карта реалізована як граф: вузли — локації (секонди, пошта, дім, заправки), ребра — дороги між ними.
- Взаємодія: клік по локації відкриває панель вибору способу пересування: **Пішки / Громадський транспорт / Автомобіль (за наявності)**.
- Під кожною кнопкою показуються **затрати часу** та **затрати енергії** для обраного способу.
- Час пересування: залежить від довжини ребра графа та вибраного способу; реалізується як віднімання ігрового часу.
- Енергія: пішохідне пересування витрачає енергію; витрата пропорційна вазі в інвентарі. Транспорт також витрачає енергію, але мінімально; додаткові витрати — оплата проїзду або бензину (економічна витрата).
- Зміна способу пересування на одному переході неможлива — обирається при ініціації переміщення.

### Система часу
- Ігровий день: 07:00 — 22:00 (повний ігровий день = 30 хв реального часу).
- Робочі години локацій:
  - Секонд-хенди: 08:00 — 19:00
  - Пошта: 07:00 — 21:00
- Прискорення часу: тільки через дію «Спати» (підійти до ліжка → натиснути «Спати»). Сон зберігає прогрес і переходить до наступного дня циклу.
- Автоматичний перехід: якщо час досягає 22:00 — гра автоматично переводить персонажа в стан сну і починає наступний день.
- Оновлення асортименту: циклічне оновлення локацій відбувається раз на 7 днів (кількість днів у циклі = 7).

### Інвентар
- Початкова місткість: **5 кг**. Максимальна місткість: **40 кг**; є багато проміжних рюкзаків.
- Рюкзаки — предмети в грі: їх можна **купити**, **продати**, **ремонтувати**; зношуються з часом.
- Механіка:
  - При спробі підняти предмет гра перевіряє: `поточна_вага + вага_предмета <= макс_вага`
  - Якщо умова виконується — предмет додається в інвентар; інакше — заборонено.
- 3D-огляд предмета: у інтерфейсі секонду та в інвентарі є вікно для повороту/зуму предмета руками (користувач може крутити модель, дивитися бірку).
- Типи предметів: одяг, взуття, аксесуари, книги, рюкзаки тощо.
- Параметри предмета (структура даних):
  - `name` (string)
  - `color` (string)
  - `material` (string)
  - `type` (enum)
  - `size` (object: { numericSize: number, letterSize: string })
  - `brand` (string)
  - `quality` (int 1..10) — генерація і вплив на гетер
  - `condition` (int 1..10) — стан, впливає на шанс швидкого продажу
  - `weight` (float, >=0.001)
  - `getterPrice` (float) — базова ціна, розрахована через гетер
  - `extra` (object) — додаткові параметри: { print, club, series, uniqueCode }
- Дії з предметом:
  - **Оглянути** — візуальний огляд, перевірка на плями/дірки.
  - **Оглянути бірку** — показує склад, бренд, код; перевірка коду через телефон (обмежена кількість безкоштовних перевірок на день; далі — платно або за перегляд реклами).
  - **Підняти/купити** — додати в інвентар (перевірка грошей і ваги).
  - **Поставити на продаж** — опція в інвентарі/додому.
  - **Продати негайно** — (не обов’язково в першій версії; план).

### Секонд-хенди (логіка локації)
- Кожен секонд має **фіксований набір предметів** (кількість залежить від секонду).
- Предмети генеруються рандомно при оновленні локації; кожному предмету підставляється модель + випадкова текстура + параметри (quality, condition тощо).
- Оновлення секонду: відбувається лише раз на 7-денний цикл; якщо скупити всі предмети — нові появляться тільки при наступному оновленні (не раніше).
- У секонді доступні полиці, вішалки (вешалки/тремпели) — гравець може переміщуватися по 3D-моделі внутрішньої сцени і оглядати предмети на місці.
- Перевірка бірки і 3D-огляд доступні в секонді перед покупкою.
- Торгівлі/знижок немає; ціна предмета визначається як `pricePerKg * weight` (де `pricePerKg` залежить від дня циклу) або інша формула з гетером.

### Продаж
- Канали продажу: **Телефон** (мобільний) та **Комп'ютер** вдома.
  - Телефон може бути недоступний, якщо не оплачено мобільний зв'язок.
  - Комп'ютер завжди доступний у будинку.
- Виставлення: можна виставити **кілька предметів одночасно**.
- Правила продажу:
  - Продажні дні: річ може бути доступною для продажу від **1 до 5 днів** в залежності від виставленої ціни.
  - Якщо ціна ≤ `getterPrice` → річ продається за **1 день**.
  - Якщо ціна > `1.3 * getterPrice` → річ **не продасться** (шанс ≈ 0).
  - Інакше — час продажу лінейно залежить від співвідношення ціни до гетера (реалізація формули уточнюється в балансі).
  - Якщо річ не продалася за 5 днів → вона автоматично знімається з продажу і гравець отримує повідомлення; річ можна виставити повторно.
- Виплати: гроші і повідомлення про продажі приходять на пошту; гравець забирає гроші особисто у відділенні пошти.
- Статистика продажів: планується в майбутніх версііях (не в перших релізах).

### Економіка
- Валюта: **монети**.
- Початковий капітал: **1000 монет**.
- Витрати:
  - Громадський транспорт (квиток)
  - Бензин для авто (якщо авто є)
  - Оплата мобільного зв'язку
  - Ремонт рюкзака
  - Купівля нового рюкзака для збільшення місткості
- Динаміка цін у секонді: `pricePerKg` змінюється за 7-денний цикл: день 1 — 439 мон/кг, ... , день 7 — 41 мон/кг (лінійне зниження між днями).
- Банкрутство: якщо гравець опиняється без грошей і без предметів (і немає предметів у продажі) — на початку наступного дня йому зараховують **500 монет** та надсилають лист.
- Інфляція не застосовується.

### Прокачка і бонуси (книги)
- Книги — предмети, знайдені в секонді; їх можна прочитати вдома.
- Після прочитання книга зберігається на полиці і дає **постійний бонус** (одноразово).
- Приклади:
  - Книга про футбол → підвищує продажну ціну предметів із футбольною символікою.
  - Книга про плями → дозволяє оцінити до покупки, чи річ можна відпрати.
  - Книга про бренди → покращує розпізнавання оригіналу/підробки.
- Повторне знаходження аналогічної книги не дає додаткового ефекту (бонус не сумується).
- Обмежень на кількість активних бонусів немає.

### Енергія
- Показник енергії відображається в інтерфейсі як смуга/цифра.
- Витрачається лише під час пішого пересування; витрата пропорційна вазі інвентаря.
- Відновлення: **повне (100%) після сну**.
- Якщо енергія закінчилась — можливі обмеження на пересування пішки (наприклад, сповільнення або відмова рухатися, потрібно використати транспорт або повернутися додому).

### Інші механіки
- Дім: 3D-сцена, де зберігаються речі, книги та доступний комп'ютер для виставлення товарів.
- Пошта: 3D-сцена для отримання грошей і повідомлень про продажі.
- Туторіал: інтерактивний гайд для перших днів (навчання основним діям: огляд, купівля, виставлення на продаж, сон).
- Збереження: прогрес зберігається при сні та/або через автосейв у ключових моментах (реалізація — за технічними вимогами).
- Другий шанс: механіка автоматичного зарахування 500 монет при відсутності грошей і предметів на наступний день.

